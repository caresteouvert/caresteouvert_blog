---
title: "Que facer se falla un negocio no 'Segue aberto'?"
date: "2020-03-27"
coverImage: "image-3.png"
---

_Non atopas a túa panadaría ou farmacia habitual no [Segue aberto] (https://softcatala.cat/es-obert)? Sigue esta guía para axudarnos a mellorar o noso mapa colaborativo de lugares que seguen abertos durante o confinamento.
_

**Segue aberto** baséase nos datos do [OpenStreetMap] (http://openstreetmap.org) (OSM). O OSM é un pouco coma a 'Wikipedia da cartografía': un mapa do mundo que podes enriquecer en función do teu coñecemento local.

E iso é o que imos facer: modificar o mapa para engadir esa tenda que falla!

![](images/décor-facebook-1024x399.png)

#### Primeiro paso: crear unha conta

Antes de comezar, tes que crear unha conta na páxina oficial do OpenStreetMap.

[Rexistrarse no OpenStreetMap.org](https://www.openstreetmap.org/user/new)

Este paso é esencial para unirse á comunidade, modificar o mapa e interactuar con outros contribuíntes locais.

#### Segundo paso: modificar o mapa

Despois podes navegar polo OpenStreetMap.org do mesmo xeito que no   **Segue aberto** ou outros mapas para explorar a túa veciñanza.

Achégate onde desexes engadir un negocio, despois preme no botón 'Editar' na esquina superior esquerda.

![Un botón Editar a esquerda te permite modificar el mapa](images/image.png)

A primeira vez, un breve guieiro explicará as principais cousas que tes que saber para contribuír. Recomendámosche que a sigas até o final para familiarizarte coa contribución, pero só precisaremos a sección de 'Puntos' para engadir o noso comercio.

![El tutorial de edición explica como crear puntos con OpenStreetMap] (images/image-1.png)

#### Terceiro paso: crear o negocio

Para crear o comercio que falla, sitúa o mapa onde estea, preme no botón 'Punto' e coloca un punto alí.

Despois, empregando o campo de procura, indica o tipo de negocio que desexas crear.

![le champ de recherche permet de trouver facilement des catégories de commerces à créer](images/image-3.png)

_Consello: Se desexas informar dunha empresa franquiada ou pertencente a unha rede, tamén podes procurar o nome da marca (por exemplo 'BBVA') _

#### Cuarto paso: engadir información útil

Completa a información sobre o negocio, coma o seu nome ou número de teléfono.

Non tes que completar todo o formulario: se non lembras o nome do restaurante, non importa.

![](images/image-4.png)

#### Paso cinco: garda as túas mudanzas

Cando remates, todo o que tes que facer é gardar as mudanzas premendo no botón na parte superior dereita da pantalla.

![le bouton en haut à droite permet d'enregistrer les modifications](images/image-5.png)

Engade unha pequena mensaxe para indicar o que mudaches no mapa, despois preme no botón 'Enviar'.

![indiquez ce que vous avez changé puis cliquez sur le bouton bleu](images/image-6.png)

#### Listo!

Parabéns por esta primeira contribución e benvido á comunidade do OpenStreetMap!

Agora hai que agardar: os novos negocios engádense de xeito regular e automático ó 'Segue aberto'. Unha vez apareza no 'Segue aberto' podes indicar calquera información adicional útil durante o confinamento directamente alí.


#### Algunhas observacións adicionais

Antes de crear o negocio, examina de xeito coidadoso os arredores: se cadra xa estea aló, pero co tipo incorrecto.

O OpenStreetMap é un mapa público: non engadas ningún dato persoal sobre ti ou os comercios que describas.

Non copies a información doutros mapas, xeralmente están protexidos por dereitos de autor.

### Preciso axuda

Se tes dificultades ou cuestións non dubides en consultar o foro da[le forum de la communauté francophone](http://forum.openstreetmap.fr) ! COs voluntarios son moi receptivos e atentos.

Contamos contigo e o teu coñecemento local para crear o mellor mapa do mundo e actuar xuntos en termos concretos durante esta crise do #Covid19.
